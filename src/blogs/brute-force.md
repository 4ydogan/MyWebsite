---
date: 14 September 2022
author: Mustafa Aydoğan
category: Thoughts
---

![Boost your post for increasing sales](https://images.idgesg.net/images/article/2018/08/5_password-best-practices_unique-passwords_authentication-100768646-large.jpg?auto=webp&quality=85,70)

### Brute Force (Kaba Kuvvet Saldırısı) Nedir?

“Brute Force nedir?” sorusunu; bir anahtarlığa takılı olan tüm anahtarları deneyerek doğru olanı bulmaya ve kapıyı açmaya çalışmak olarak benzetebiliriz.
Diğer birçok siber saldırı taktiğinden farklı olarak, Brute Force (kaba kuvvet) saldırıları; web sitelerindeki güvenlik açıklarını değil zayıf veya tahmin edilebilir kullanıcı adı ve şifrelerini hedefler.
Hackerların herhangi bir kullanıcı hesabına erişmek için deneme-yanılma yöntemi kullanmasına denen brute force saldırısı siber düşmanlar tarafından kullanıldığı gibi kötü niyet içermeyen durumlarda da kullanılabilir. Örneğin bir ağın güvenliğini test etmek için güvenlik analistleri tarafından kullanılır.

Brute Force saldırıları; farklı kullanıcı adı ve şifre kombinasyonlarını kullanarak bir tanesinin geçerli olacağı ümidiyle, şifreleri kırmaya çalışır. Bir yönetici hesabı ya da parola korumalı sayfa gibi kısıtlanmış bir kaynağa erişim sağlamayı amaçlar. Saldırgan, bilgileri çalmak ya da sitelere kötü amaçlı yazılım bulaştırmak isteyebilir.
Basit bir saldırı yöntemi olan Brute Force’un başarı oranı da oldukça yüksektir.

### Nasıl korunabiliriz?

Güçlü parolalar kimlik hırsızlığına, veri kaybına, hesaplara yetkisiz erişime karşı daha iyi koruma sağlar. Şifre uzunluğunu artırmalı, çok sayıda karakter içeren tahmin edilmesi zor şifreler kullanmalısınız. Beş karakterli şifreler birkaç saniye içinde kırılabilir, 10 karakterin kırılması birkaç yıl sürer ve 20 karakterinki neredeyse sonsuza kadar sürer. İnternetten bulunabilecek bilgilerinizin (aile üyelerinin adları, yaşadığınız şehir gibi) şifrelerinizde yer almaması önerilir.

### Özetle

Özetleyecek olursak Brute Force Nedir? sorusunu “güçlü parolalar belirlemek, sık sık bunları değiştirmek, iki faktörlü kimlik doğrulaması kullanmak gibi önlemler alarak kaçınabileceğiniz bir siber saldırı türü” şeklinde yanıtlayabiliriz.
